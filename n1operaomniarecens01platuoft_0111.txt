PLATONIS APOLOGIAM SOCRATIS. 31

ingeniosis adolescentibus. Neque enim in obscuro
latere poterat viri singularis virtus. Itaque soboles
Athenarum, principis urbium, eum, ut cum Horatio
loquamur, dignata est ponere inter choros doctorum
nobilium, ita ut eum studiosissime sectaretur. Est
enim iuventus, licet multis saepe opprimatur praeiu-
dicatis opinionibus, tamen item proclivior ad agno-
scendas virtutes ingenii, sicubi exsplendescunt insolen-
tius. Sectati igitur sunt hominem pauperculum ac
prope famelicum adolescentes nobilissimi. Quorum
tamen vitae cursus quum saepe vel propter nobilitatem
ac divitias esset lubricus multasque haberet a recta
via declinandi opportunitates, factum est, quod hodie
quoque fieri assolet, ut inter eos etiam existerent qui
peccarent publice gravius eoque magistro optimo, in-
scienti quidem illi nec volenti, malam famam eompa-
rarent. Inter quos inprimis eminuerunt Critias et Al-
cibiades, quorum vitia ex disciplina Socratica orta
esse ferebantur ἧς), lieet res multo se haberet aliter.
Etenim Critias quidem, homo ingeniosissimus, quum
esset doetus, eloquens et Socraticis disputationibus
eruditus (Cicer. Orat. III. 34), quamobrem etiam
a Platone in Timaeo et Critia, qui ipsius nomine in-
scriptus est, honorificentissime habetur, tamen postea
ubi ad maiorem quandam in civitate auctoritatem
pervenerat, disciplinae Socraticae immemor, homo
violentus extitit, et relictis democratiae partibus, po-
pularis imperii adversarius factus est acerrimus, ut
mter triginta tyrannos crudelitate ac saevitia maxime
emineret, adeoque tum Socrati, quod is turpem amo—
rem ei exprobraverat, arte dicendi publice inter-
dicta, non modo negotium facesseret, verum etiam
mortem minaretur. v. Xenoph. Mem. Ι. 2, 32 sqq.
Nec vero publicae tantum libertatis osor crudelissimus
fuit, cuius odii poenas morte luit a 403. a. Chr. in
pugna contra Thrasybulum (v. Xenoph. Hell. ΙΙ. 4,
19.)7 verum etiam deornm contemtor faetus est. Ar-
guitur enim a scriptoribus deos omnino negavisse.
De qua re audias praeter alios Sextum Emp. ad-
vers. Physic. p. 562 ed. Fabr. 2—— p. 553. Vol. II.
ed. Lips. καὶ Κριτίας δὲ εἷς Τῶν ἐν Ἀθήναις τυραν-

⁹¹) conf. Xenoph. Mem. 1. 2, 12.

