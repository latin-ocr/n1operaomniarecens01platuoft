XMV

autem et homines vana sapientiae opinione inflati aut
nimium argutiis suis dediti erroris convincantur et ad
ignorantiae confessionem adigantur. Quod tamen
callidissime fere ita instituitur, ut rerum in discepta-
tionem vocatarum vera ratio tanquam notis quibusdam
atque signis prodatur, ipsis iis, quibuscum sermo ha-
betur, plerumque id ne sentientibus quidem. Nimi-
rum ista ratione non modo facete deluduntur, qui
pravae dialecticae et falsis opinionibus dediti sunt,
sed etiam dialectica Socratica fit illustrior, siquidem
legentes per eam tecte ad rectam 'veramque rerum
notionem inveniendam instituuntur mentis cogitatione
a rebus externis atque visis, in quibus istiusmodi ho-
mines ipsique sophistae fere haerebant, ad innatas
quasi animis rerum species et communes notiones tra-
ducta. Iam vero quod ad hoc genus dialogorum
etiam Apologia Socratis atque Crito accesse-
runt, quae opera non multo post Socratis mortem
videntur in lucem prodiisse, sistunt hi libri nobis
etiam ipsum Socratem tantum non ad ipsius vitae
veritatem adumbratum atque descriptum. Informatur
enim ibi ille talis, qualis in illis dialogis fere esse solet,
qui per totam vitam hominum quum aliorum, tum
imprimis virorum civilium et sophistarum errrores et
vanas opiniones confutaverit3 scientiam, hoc est, cer- â€œ
tas exploratasque rerum notiones anquisiverit3 veri-
tatem virtutemque ubique sectari consueverit3 deni-
que veri rectique conscientiam certamque de eo animi
persuasionem tanquam optimam recte et cum virtute
vivendi ducem constanter sequutus sit, ita ut non
modo boni hominis, sed etiam boni civis munere et
officio perfecto defunctus esse iudicari debeat. Quae
certe nemo erit quin sponte videat, quam arcte cum
argumentis et consiliis superiorum librorum conveni-
ant, siquidem ille tanquam exemplo suo revera com-
probasse fingitur, quae in illis disputata leguntur.
Sunt igitur hi libri, ut diximus, ad unum omnes vere
Socratici, siquidem et Socraticam disserendi rationem,
pravae dialecticae oppositam,depingunt, et scien tiae
Socraticae vim in omni philosophandi genere maxime-
que in virtutis iudicio declarant ac patefaciunt. Nec
vero Gorgias ab hoc scriptorum Platonicorum genere
ullo modo segregandus est, qui et ipse non multo post
obitum Socratis videtur scriptus esse valetque etiam

