XLIII

rantur vel potius evehantur. Disputatur enim in illis
plerumque sic, ut quum de vl et natura alicuius rei,
veluti pulcritudinis, rhapsodiae et poesis, fortitudinis,
temperantiae, pietatis, disciplinae virtutis, quaestio
instituatur, tamen nihil certi affiimetur, sed opiniones
rerum vulgares ac notiones temere animis susceptae
facete rideantur et captiose redarguantur, sophistae

litteris consignaverit. Ex quo effici vult, ut primus dialogus,
quem Plato scripserit, Parmenides, postremi autem libri ab
,eo litteris consignati, exceptis Legibus et Menexeno, Eu-
thyphro, Apologia, Crito et Phaedo fuisse existimandi sint.
Quod nobis quidem, considerato librorum illorum argumento,
artificio et consilio, nulla ex parte verisimile videtur. Con-
stituit vero tres tanquam dialogorum ordines. Quorum
primum quidem voluit illa complecti tempora, quibus Socrates
adversus falsam aequalium sapientiam decertaverit,· ad quem
refert dialogos complures sic sese excipientes: parmenidem,
Protagoram, Charmidem, Lachetem, Gorgiam, Ionem, Hippiam
maiorem, Crat-ylum‚ Euthydemum, Symposinm: quos quidem
libros quinquennio intra a. 389 et 384 a. Chr. n. a Platone
scriptos esse censet. lam vero secundum ordinem vult eorum
temporum periodum continere, quibus Socrates ut verae ger—
manaeque sapientiae magister in medium prodierit3 ad quem
pertinere arbitratur: Phaedrum, Philebum, Politiam, Timaeum
et Critiam, scriptos illos secundum ipsius coniecturam sep-
tennio intra a. 483 et 470 a. Chr. n. Denique tertium or-
dinem eorum dialogorum constituit, in quibus Socrates is
inducatur, qui veritatem doctrinae suae confutandis contrariis
opinionibus adeoque morte, quam pro ratione sua occubuerit,
certius confirmaverit. Huic. vero dialogorum generi accenset
Menonem‚ Theaetetum‚ Sophistam et Politicum, Euthyphronem,
Apologiam‚ Critonem et Phaedonem, quos putat post annum
470 a. Chr. litteris consignatos esse, h. e. inde ab ea aetate,
qua ne Socrates quidem iam natus erat, nedum discipulus
eius, Plato, quem anno demum 429. a. Chr. n. lucem adspe-
xisse certum et exploratum habetur. Ex quo item existimari
potest, quo iure Munkius Phaedrum, Philebum, Politiam,
Timaeum et Critiam intra annos 483 et 470 a. Chr. n. editos
putaverit, quo certe tempore Plato nullusdum fuit, ut facile
intelligatur criticum temporum rationes incredibiliter con-
turbavisse. Iam vero etiam scripta quaedam Platonica exstare
arbitratur, quae cyclo illi, quem ipse constituit, minime con-
gruant, in quo numero haberi vult Alcibiadem 1.‚ Lysidem et
Hippiam minorem3 postrema autem opera cyclis suis non
inscripta esse putat Menexenum, utpote post a. 387. editum,
atque Leges circa a· 367. a. Chr. n. scribi coeptas, Verum
satis haee de consiliis criticorum, quibus Platonicorum operum
vel originem vel coniunctionem ac necessitudinem indagare
atque demonstrare conati sunt. Ex quibus omnibus iam aper-
tum erit. quid in hac caussa hactenus omnino actum sit.

