AD CRITONEM. - 183

certe ab amicis fidelibus liberaliter educatum iri (p.
54. A. B.). —— His omnibus vero expositis denique
haec fere addunt: Age igitur, o Socrate, inquiunt,
obsequere nobis tuis nutricibus, ac noli aut liberos
tuos aut vitam tuam aut quidquam tuorum pluris fa-
cere quam iustitiam, ut, quum perveneris ad inferos,
haec omnia apud eos, qui ibi imperium exercent,
pro te afferre possis. Nam ut hic egeris, ita etiam
illic tibi erit. Nunc igitur si abibis illuc, iniuria af-
fectus abibis, nec tamen a nobis legib us, sed ab
hominibus. Sin autern hinc egressus iniuriam in-
iuria retuleris et datam nobis fidem violaveris, tum
leges apud inferos vigentes te haudquaquam excipient
benevole, utpote seientes, nostram te molitum esse
perniciem. Itaque Critoni noli obtemperare alia sua-
denti.

His omnibus vero ita explicatis, postquam So-
crates denuo asseveravit de eorum veritate sibi plane
esse persuasum, Crito sese tandem eo redactum esse
fatetur, ut non amplius habeat quod contra disputet.
Quocirca Socrates denique pie acquiescens divini nu-
minis voluntate: Mitte igitur ista, o bone, inquit, et.
faciamus sic, ut iubet necessitas, quandoquidem hac
via nos deus ducit.

Habes iam libri argumentum in brevi conspectu
positum. Quod quidem nobis intuentibus neutiquam
videtur dubitari posse, quin universa scriptio, si a
scenico apparatu, admodum simplici illo, discesseri-
mus, duabus partibus primariis absolvatur. Nam
priore parte, quae exordium excipit et inde a p. 44.
B. usque ad p. 46. A. extr. pertenditur, caussae at-
que rationes explicantur, quibus Crito Socratem per-
movere studet, ut carcere publico relicto suae et suo-
rum saluti consulat, dum aufugiendi opportunitas data
sit. Quae quidem rationes non tam ex philosophiae
penu qua-m ex vitae usu depromtae sunt, ut plane
referant Critonis ingenium animique indolem, quem
antea vidimus vitae communis quam philosophiae sub-
tilitatis fuisse curiosiorem. Repetit enim caussas, cur
Socrati fugiendum sit, vel ex hominum existimatione vel
ex iustitia, quam vocat, hoc est ex cura liberis ipsius
atque sibi et familiaribus debita, omninove ex rerum
externarum conditionibus, ita quidem, ut Socrates
passim continuo interponat, quae contra dicenda vi-

