xxxm

coniectura sua a vero aberrasse. Neque tamen integros
illos annos, qui usque ad vitae finem interfluxerunt,
videtur unice perpoliendis libris suis impendisse, sed
etiam in senectute nova condidisse ingenii monumenta.
Quae qualia fuerint, etsi non potest certo definiri,
tamen coniectura assequi licet. perlustrantibus enim
nobis omnem Platonicorum librorum numerum semper
visum est opus de Legibus seriptum non solum senile
quiddam habere, quod a ceterorum librorum vigore
et venustate plurimum distaret, sed etiam confirmare
narrationem eorum, qui Platonem tradiderunt, post-
quam tertium in patriam rediisset, animum advertisse
et tanquam ex idearum meditatione remisisse ad rerum
humanarum, quales re vera essent, contemplationem.
Quod certe nemini mirum videbitur, qui secum repu-
taverit cum rerum usum, tum ipsam senectutem etiam
praestantissimorum hominum animos ab iis, quae sola
ingenii sublimitate attinguntur et una mentis conside-
ratione percipiuntur, revocare solere ad sobriam cogi-
tationem earum rerum, quae in ipsa vita humana cer-
nuntur atque non mentem tantum, sed etiam sensus
propius attingunt. Itaque philosophus quum olim
mente et cogitatione plerumque in idearum doctrina
esset versatus, vergente aetate potius ad hominum
vitam considerandam animum adiecit, ut quasi com-
pararet ipsam rerum veritatem cum doctrina illa, quam
olim divini ingenii subtilitate atque celsitate condiderat.
Quum vero, priusquam Academia relicta in Siciliam
iterum navigasset, admirabile illud opus, quod est de
optima civitate, composuisset, et postea animum ad
res civiles aequalium suorum advertere quasi necessi-
tate quadam coactus esset, eundem illum sapientiae
locum denuo tractavit in iis libris, quos de Legibus
inscripsit, in quibus ab ultima optimae civitatis forma
ad ipsius vitae veritatem descendit, atque rem ita in-
stituit, ut leges scripsisse videretur, quae possent veris
civitatibus prodesse quam plurimum, quantumvis ab
earum institutis multum essent diversae ²³). Qua in
re etsi ita versatus est, ut quae de origine civitatis
exposuit, ea consentiant fere cum iis, quae in Politia
disputaverat, tamen quae pertinent ad exemplar illud

³) V. Legg. V. 'p. 739. VlI. p. 807.

