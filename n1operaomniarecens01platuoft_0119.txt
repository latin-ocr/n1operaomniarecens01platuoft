PLATQNIS APOLQGLAM SOCRATIS. 39

quia miseriam civitatis studiis democratiae in dies
magis adaugeri non sine dolore animadverterunt.
³ Quae quidem onmia si probabiliter sunt disputata,
certe sponte intellectum iri arbitramur, qui fieri po-
tuerit, ut Plato ipsis temporibus ad capiendum ex-
scquendumque consilium illud invitaretur, quod ab
eo Apologia Socratis scribenda susceptum et pera-

; ctum esse iudicavimus.

Certum est igitur et exploratum, dc quo hacte-
nus exposuimus, summum philosophum in edendo hoc
defensionis libello id unum maxime spectavisse, ut

, Socratis coram iudicibus caussam suam orantis ima-

, ginem quam maxime fidam exhiberet, unde tam viri
studia quain iudicii de reo sacti rationes plenius
= cognoscerentur, et quae ipsi cum popularibus suis
intercessisset necessitudo accuratius perspiceretur.

Atque haec si vere a nobisjdisputata sunt, sponte
etiam appariturum esse existimamus, quid de oratio-
nis Socraticae forma atque compositione iudicari
oporteat. Quippe philosophus dum retulit orationem
Socratis sic, ut prope ipsum sapientem dicentem
audire videamur, una eademque opera etiam speciem
quandam effinxit eius eloquentiae, quae homine sa-
pientiae studioso unice digna videretur. Quae qui-
dem qualis sit, statim in ipso libelli initio satis per-
spicue significatur. Arguuntur enim ibi adversarii
vanitatis, quae veritatis rationes callide pervertat.
Tribuitur illis porro oratio verborum ac sententiarum
venustate splendens et artificiis oratoriis calamistrata,
quae careat simplicitatis commendatione. Denique pro-
prium iis assignatur genus dicendi iudiciale, quo tum
utebantur fere litigantes, ut illi videantur plane sese
composuisse ad eum morem, qui in iudiciis et con-
ventibus publicis regnare coeperat, ex quo Sicula
eloquentia Athenis ad summum honorem pervenisset.
Haec omnia vero Socrates ultro profitetur sibi nulla
ex parte probari. Quocirca manifestum est, Socraticae
orationis virtutem in eo ipso positam esse, ut primum
quidem specie vel potius fraude oratoria remota omnia
tribuantur studio veritatis3 deinde. spretis orationis
ornamentis nativae dicendi simplicitati locus suus
concedatur3 denique pro iudiciali dicendi genere is
sermo adhibeatur, qui disserendi et confabulandi con-

