18 PROLEGOMENA AD

propterea magnam invidiam coortam esse, quod istam
suam quaerendi, sciscitandi, coarguendi, refutandi
consuetudinem aemulati sint etiam adolescentes ipsum
audientes, ut adeo eo nomine corruptor iuventutis
dictitatus sit. Quod rursus ita narratum esse, ut
onmia atque singula veram nobis repraesentent viri
sapientis speciem, certe nemo quisquam negabit, qui
bene memor fuerit eorum, quae de hoc more eius
cum hominibus omnium ordinum confabulandi atque
disserendi Xenophon Mem. I. l, 1Ο. Ι. 2, 37 sqq.
III. 10. al. memoriae prodidit. Isto autem veritatis
studio eum sibi contraxisse odium virorum civilium,
poetarum, oratorum ac demagogorum, qui vel digni-
tatis suae parte se privatos putarent vel res novas
ab eo agi suspicarentur, adeo est pervulgatum, ut
ab omnibus unanima consensione confirmetur. v. P l at.
Euthyphr. et Menon. extr. iVIenag. ad Diog.
Laert. II. 21. al. Quamquam quorsum denique istud
scientiae explorandae studium pertinuerit et unde
profectum sit, non plene apud Platonem expositum
est. Nimirum habuit illud caussas et rationes sane-
quain reconditiores, quam quae coram iudicibus e
populo delectis et maximam partem philosophiae ru-
dioribus commode explicari possent. Sed quid rei
fuerit, ex Aristotele et Xenophonte cognosci-
tur ²³1<). Constat enim ex horum scriptis Η), Socrati
nihil fuisse antiquius, quarn ut communes rerum no-
tiones exquireret, in quibus unis veritatis scientiam
et cognitionem contentam esse sibi persuaserat. In
quibus quidem quaerendis, indagandis, rimandis,
ita versatus est, ut quum alios inscientiae convince-
ret, tum ipse quoque suam fateretur inscientiam
semperque illud γνῶθι σεαυτόν in ore haberet, hoc
ratus esse tale, unde omnis denique sapientiae laus
effloresceret ss³⁴²³). Nimirum ipse in ea videtur fuisse

 

ᾧ’) v. Schleiermaeher. Ueber (len 'Werth des Socrates als
Philosoph, Opp. Phil. III. 2, 3120. Bra ndis. lumin. Mus.
v. Niebuhr u. Brandis I. 1). 132⁷) sqq. ssrandis Ge-
sehicht. der griech. ro'm. Philosoph. II. p. 33 sqq.

*Ἴ Xenoph Mem. I‘v'. ὓ, 12. IV. 6, 1. 13. Aristot. Met.
XIII. 4. al.

***) Nam illud γνῶθι σαυτόν etsi pfferumque ad recti et honesti
conscientiam refertur (ut Xenoph. Mem. iv. ⁶2, ‘2'4 sqq.

