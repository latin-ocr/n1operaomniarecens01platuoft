PLATONIS APOLOGIAM SOCRATIS. 21

que revera ex voluntate divina agere planissime sibi
persuaderet. Quamobrem etiam in Apologia Plato—
nica identidem affirmat, se Atheniensibus missum
esse divinitus et ex divino mandato onmia fecisse.

Verum satis haec de philosophia Socratis in Apo-
logia descripta vel potius delineata. Quod quidem
ita factum esse, ut omnia veritati vitae respondere
putari liceat, id certe tanto est credibilius, quoniam
quae ad consummanda ea aliunde sunt- assumenda,
planissime Cum illis consentiunt, ut unum tamquam
sententiae ac disciplinae corpus conficiant. Transea-
mus aliquando ad alia.

Acceditur vero inde a secunda libelli parte p.
24. C. sqq. ad accusationis publicae formulam di-
lucidandam atque refutandam. Quae quum So-
crati crimini vertisset adolescentium corruptionem et
publicorum deorum contemtionem, demonstrata bre-
viter Meleti hoc in genere inscitia ostensaque talis
consilii perversitate, inde a p. 26. Β. ad quaestio-
nem de modo et ratione depravandae iuventutis res-
poudetur. Iudicatur auteur ille secundum accusa-
tores in eo cerni, quod Socrates publicos deos
statuat nullos, sed daemonium quiddam esse cre-
dat. Nimirum altera corrumpendae iuventutis ratio,
universe ex sophisticis et physicis derivata studiis,
iam in superioribus satis refutata est, ut nihil pro-
fecto viderint, qui hic callida fraude transmissa esse
iudicaverunt, quae ad rem praesentem pertinuerint,
praesertim quum ea alibi quoque tangantur. Itaque
orator nunc pressius sequens verba accusationis in
posteriore eius parte prioris caussam et rationem con-
tineri sumit adeoque acervatim ambo illius capita si-
mul explorat, tamquam de una maxime agatur reli-
gione deorumque publicorum contemtione atque ne-
glectione. Ita vero fit, ut nunc etiam comperiamus,
Socrates quid de religione senserit.

Sunt autem tres potissimum loci, qui hic diluci-
dantur. Primum enim ostendit orator, sese Lunam,
Solem, alios deos publicos, pro divinis habere nu-
minibus neque Anaxagorae accessisse sententiae, illos
in corpora coelestia commutantis (p. 26. B — E..)
Tum argumentatione subtiliore ex ipsa daemonii na-
tura consequi demonstrat, ut deos esse credat (p,

