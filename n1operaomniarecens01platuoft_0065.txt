LVII

bitum fingitur, nondum evenissent. Sed quid postea?
Num id pro vitio recte potest haberi, quod non solum
poetic-ae libertati est consentaneum, sed ne caret qui-
dem idonea causa et ratione? Neque enim reperimus
philosophum temere illa usum esse libertate, sed vel
propterea, quod res ipsa ac disputationis argumentum
flagitabat, vel quia obscure voluit significare tempus-2
quo sermones scripti atque editi essent,vel aliis etiam
de causis, quas enumerare longum est. Accedit, quod
illa licentia usus est tanta moderatione ac sollertia,
ut nunquam artis leges violaverit aut neglexerit. Sed
haec breviter monuisse sufficit: quae si copiosius
vellem exponere, vereor, ne longiore opus esset dis-
putat-ione quam pro nostro consilio. Itaque accedamus
ad internam dialogi Platonici formam paullisper cou-
siderandam.

Internam autem dialogi formam intelligimus ipsam
disserendi viam et rationem, quae in eo regnat. Quae
quidem vel ad omnes ac singulas dialogi partes per-
tinet, vel in descriptione universi argumenti, sapienter
et ad artis praecepta tractati, cernitur. Itaque patet
duplicem esse debere nostram de internis sermonum
Platonicorum virtutibus disputationem, ut quae vel
ad ea referatur, quae per omnes ac singulas eorum
partes diffusa sunt, vel ad universae disputationis
artem ac descriptionem pertineat.

Et in singulis quidem partibus praeter ceteras
virtutes, quae Platoni communes sunt cum aliis So-
craticis, praecipue eminet illud disserendi artificium,
quod prorsus est accommodatum vel ad errores va-
norum hominum confutandos, vel ad studia discentium
iuvanda et quasi arte obstetricia ex parturientibus
eorum ingeniis notiones involutas eliciendas. Nam
tantum abest, ut apud Platonem, id quod apud nostros
fere reperias, omnia proponantur tanquam iam satis
explanata, argumentis demonstrata, certoque ordine
inter se iuncta, ut inter legendum, quid verum sit,
quid falsum, tuo ipse ingenio anquirere et investigare
cogaris et ad veri quaerendi studium mirifice impellaris·
Etenim notiones mentis complicatae paullatim evol-
vuntur; quae sunt difficilia et impedita exquiruntur
pedetentim3 denique res, quae tractatur, in tam varias
partes versatur, ut legentium ingenia non possint, non
agitari, agitatione exerceri⁷ exercitatione subigi et ad

