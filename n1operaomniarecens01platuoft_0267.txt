AD CRITONEM. 187

suum iusserit ad sermones olim peroratos nec vero

ἒ usquam litteris perscriptos respicere. Quasi vero non

-——..:,c-»;==--.=- „- „- ἡ

:gfff-⁴ ,ρ-ςι

ς

 

, ipsa scriptienis ratio ita tulerit, ut nunc commodis-
· sime ita fieri posset. Sed mittamus ista somnia⁷ quae

satis est per occasionem verbo comniemoravisse. Re-
vertimur ad id, unde paullulum digressi sumus. Vi-
dentur igitur in Critone omnia esse Socratica, licet
in eo reperiantur, quae ab ipso Platone vel uberius
exornata vel rationi Socraticae convenienter inventa
subtiliusque exposita sint. Etenim illud quidem, quod
vir sapientissimus p. 46. C sqq. statuit, in vitae actione
imprimisque in virtutis excercitatione non magnae mul-
titudinis sed rectae rationis iudicia audienda esse, nullo
fere negotio perspicitur Socratis germani ingenio atque
moribus plane esse conveniens, sicuti vel illa evincunt,
quae de eo narrantur Xe noph. Mem. IV. 4, 2. Hellen.
I. 7. 9— 16. Platon. Apol. Socr. p. 32. C sq. praeser-
tim quum ipsum etiam constet virtutem ad scientiam
retulisse, qualem non vulgo sed sapientibus obtin-
gere posse consentaneum est. v. Prolegrr. ad La-
chet. et Charmid. edit. 2. Porro quod inde a p. 47.
D. disputatur, neglectis in agendo sapientium atque
ipsius sapientiae iudiciis negligi etiam iustitiam atque
probitatem eoque ipso etiam animum ita corrumpi,
ut vitae pretium perdatur, est profecto hoc quoque
plane Socraticum. Nam quum virtus secundum So-
cratem ex una maxime sapientia efflorescat, certe nec
fieri potest, quin sapientium opinionibus neglectis
omnis eius laus deperdatur. Quod autem facta vir-
tutis maximeque iustitiae iactura etiam vitae fructum
ullum esse negatur, meminisse iuvabit, Socratem vir-
tuti tamquam ultimum finem propositum esse voluisse
felicitatis ac beatitatis sensum adeoque bonum item
utile esse censuisse. V. Xenoph. Mem. ΙΙΙ. 3, 2-
3. IV. 6, 8. 9. al. Quam quidem sententiam Plato
sic interpretatus est, ut Socratem, utpote utile non
tantum ad vitae commoda et utilitates sed etiam ad
rectam mentis conscientiam animique tranquillitatem
pertinere arbitratum statuere iusserit⁷ vitam sine vir-
tute omnino non vitalem iudicari oportere. Ipse au-
tem eam postea multo etiam illustrius exornavit in
Gorgia p. 469. C sqq. p. 470. 477 sqq. quo loco de-
monstravit iniuste agere non modo malum esse, sed
omnium malorum maximum. Sed haec atque similia

