AI) CRIToNEM. 193

Plat. p. (34 sqq. Hen r. Bremi in libro: Philol. Bei-

1 triigc a. d. ⁴Schweiz Vol. I. p. 131 sqq. Car. Stein-
' hart: Platons VVerke iihers. von Hier. Miillcr.

Lips. 1851. Vol. Π. p. 303.

Iam vero ex iis, quae hactenus disputaviimis,

' videtur etiam coniectura capi posse de temporibus,

quibus libellus scriptus et in lucem publicam emissus

’ sit. Est enim longe verisimillimum origines eius iu

eandem incidisse aetatem, qna etiam Apologia So-
cratis nata est, siquidem in uti-oque opere Socratis
in ipso capitis discrimine constituti imago ita propo-
nitur, ut simul doctrinae eius atque vitae agantur
vindiciae. Talis autem scriptionis suscipiendae con-
silium certe nullum aliud tempus magis suadere po-
tuit, quam quod proxime post Socratis mortem est
insecutum. Tum enim et grata atque pia magistri
recordatio et Socraticorum fama atque existimatio et
vero etiam ipsius philosophiae fortuna in discrimen
adducta gravissime exhortari debuit scriptis palam
facere ac declarare, qualis revera fuisset vir sapien-
tissimus et quid de studiis eius atquc vitae consiliis
esset existimandum. Quod certe posterioribus tem-
poribus, quum caussa eius dudum esset transacta et
aequalium iudiciis pensitata, non modo supervaca-
neum sed etiam importunum futurum fuit, Nam aliud
quid certe est, quod Plato Socratem postea in ser-
monibus suis ita loquentem induxit, ut eum suae at—
que propriae sapientiae fecerit interpretem. Quod
certe neutiquam pertinet ad Socratis eiusque vitae
ac studiorum defensionem, sed longe alia caussa ni-
titur.

Ceterum quod apud Diogen. Lae rt. HL ξ.
36. coll. II. ξ. 35. et II. (50. narratur, non Critonem
fuisse, qui haec cum Socrate colloquutus sit, sed
Aeschinem, cui tamen Plato ea propter simultatem
quandam tribuere noluerit, non est veridissimilis
Scjhleiermach eri coniectura, Platonem rem aliter
instituisse, ne Aeschines, utpote aetate minor, aequa-
lium odio et invidia conflagraret. Quamquam haud
scimus an ista quoque narratio, ut multa id genus
alia, ab iis inventa sit, qui nomini Platonis apud
posteros malae invidentiae maculam adspergere conati
sunt. Sed utut res est, illud quidem omnes uno ore

Plat. Opp. Vol. 1. P. Ι. 13

