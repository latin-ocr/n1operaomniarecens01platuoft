AD CRITONEM. 185

perspiciatur, fugam Socratis ne. utilem quidem ullo
modo fore, sed potius noxiam et damnosam, prae—
sertim quum patriae eversores poena iniustitiae etiam
post mortem maneat. Etenim postrema haec ut ad-
derentur, ad Critonis sententiam plane refellendam
sanequam opus fuit, quippe quem meminerimus uti·-
litatis potissimum rationibus tamquam cum iustitia
coniunctis plurimum tribuere. Itaque facile apparet
argumenti descriptionem atque tractationem utique
esse elegantissimam, quae Platonis ingenio haudqua-
quam indigna sit. '

Iam vero libri argumento perlustrato sequitur ut
paucis querendum sit dc ipsius summo consilio. De
qua re nobis quidem videtur non adeo multum dubi-
tari posse. Videtur enim Platoni in eo exarando hoc
unum maxime fuisse propositum, ut Socratem tam—
quam optimum civem eumque legum patriarum obser-
vantissimum institueret ac describeret eademque opera
omnino ostenderet ac doceret, in colendis officiis ci-
vilibus nou id esse spectandum, ut aut hominum opi-
nionibus aut propriorum „commodorum studiis inser-
viatur, qui mos sane labente vetere disciplina in ci-
vitate Athenarum mirum quantum invaluerat, sed il-
lud potius esse sequendum, ut rccti honestique per-
suasio atque iustitiae sanctitas cum fide et religione
coniuncta per onmia observetur. Quo modo id con-
sequutus est, ut tam Socratem quam ipsius rationem
ac disciplinam ab eorum criminationibus vindicaverit,
qui illum civitati dictitassent extitisse adversarium,
simulque exhibuerit boni civis imaginem, in quam
intuentes aequales atque posteri intelligere possent,
quibus sensibus animati esse deberent omnes, qui ci-
vium bonorum atque iustorum officia recte obire et
explere vellent. Quamquam eadem occasione etiam
illud videtur palam facere voluisse, neutiquam de-
fuisse viro sapientissimo amicorum et familiarium
ipsum servare cupientium studia, quod fortasse fue-
runt qui illis vertissent opprobrio, verum extitisse
utique, qui eum imminenti mortis periculo ereptum
vellent, sed hos ipsos vi veritatis victos voluntatem
suam magistri saniora et sapientiora suadentis con-
siliis reverenter submisisse.

Atque haec quidem ubi tenuerimus, certe nec
obscurum erit, quomodo Plato munus, quod sibi per-

