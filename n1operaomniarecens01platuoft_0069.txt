LXI

hista, Politicus, Parmenides, Philebus, in quibus
libris omnibus quum de rebus subtilissimis agatur,
minus est actionis quam disputationis, ita ut ad alio-
rum venustatem, pulcritudinem, ornatum vix possint
comparari. Quanquam ne in his quidem divini ingenii
sollertiam desideres, cui nihil est tam horridum, nihil
tam spinosum, nihil denique tam incultum, quod non
splendescat oratione et fiat illustrius.

Et haec quidem de forma dialogi Platonici deque
disserendi ratione in eo regnante. Quae si recte (lispu-
tavimus,non obscurum erit, opinor, quid tacere oporteat
eum, qui Platonis libros recte intelligere voluerit.
Nam primum rerum externarum, ad quas respicitur,
comparanda accurata notitia erit. Nam quum per-
sonarum habitus, scena dialogi, alia, quae ad ornatum
pertinent,disputationis argumento accommodate fingan-
tur, facile patet ante omnia harum reruni omnium
requiri intelligentiam. Deinde curandum erit hoc, ut
universam disputationis viam quam maxima animi
attentione persequamur diligenterque animadvertamus,
unde ea proficiscatur, quo tendat, quorsum deflectat,
ad quem finem redeat. Quo fiet, ut denique summam
totius sermonis animo complectamur, et quasi filum
aliquod nanciscamur, cuius ope per anfractus illos
dialogorum artificiose instructos iter nobis aperiamus.
Perspecto autem totius sermonis argumento quaeren-
dum erit etiam de eius consilio et fine. Quae res
sane plurimum habet difficultatis , tum quoniam quae
sit princeps quaestio saepe sedulo occultatur, tum
quod primario sermonum fini plerumque alia adiuncta
sunt consilia. Ut igitur intelligatur, quid primum sit,
quid secundum, quid tertium, singulae disputationis
partes inter se sunt comparandae, investigandumque,
quomodo eae inter ipsas cohaereant3 imprimis autem
hoc est agendum, ut quid illud sit, ad quod denique
omnia referantur et quo efficiatur singularum partium
inter se consensio, diligentissime investigetur. Quo
tandem invento non amplius poterit dubitari, quid
potissimum philosophus spectaverit, adeoque onmia,
quae obscura videri possint, suam lucem nanciscentur.

Sed quoniam, quomodo in his omnibus versandum
sit, e superioribus intelligi potest, non est quod diutius
in his praeceptis explicandis versemur. Addamus
potius nonnullaÎ‡ de Platonis (licendi genere.

