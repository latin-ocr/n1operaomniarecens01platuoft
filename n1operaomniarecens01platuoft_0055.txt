ΙΙ,

placita accuratius, ut mirandum non sit eum aetate
adolescentiae eorum copiis, si quae ipsi suppetierint,
neutiquam usum esse.

Atque haec quidem de hoc genere scriptorum
Platonis, de quibus ideo exposuimus paullo uberius,
quoniam eorum auctoritas atque fides nostra aetate
a viris doctissimis saepe in dubitationem vocata est.
Breviores erimus de ceteris philosophi operibus, prae-
sertim quum iam in superioribus exposuerimus, quor-
sum ea omnino tendant et quomodo inter ipsa cohae-
reant. Progredimur igitur ad secundum ordinem
operum Platonicorum, ipsis temporum, quae philosophus
expertus est, vicissitudinibus quasi designatum atque
circumscriptum. Complectitur enim ille libros eos,
quos Plato inde a tempore Megarensi maximeque con-
fectis primis itineribus inde ab reditu in patriam, ex
quo philosophiam in Academia tradere coepit, usque
ad alteram in Siciliam profectionem vel litteris con-
signavit vel in lucem publicam emisit. Qui quidem
videntur ita inter se iuneti esse, ut hoc fere ordine
in publicum prodierint: Euthydemus, Cratylus,
Theae tetus, Sophi s ta, P oliti eus, Parme-
nides, Phaedrus, Menexenus, Symposium,
Phaedo, Philebus, Politia, Timaeus, Cri-
tias; id quod apparet vel ex eorum argumentis, vel
ex temporum vitaeque vicibus, ad quas philosophus
scribendi consilia direxit et accommodavit, vel etiam
ex disertis ipsius significationibus, quandoquidem
Theaetetum, Sophistam, Politicum et Philosophum
iunctos voluit, itemque Rempublicam, Timaeum et
Critiam arctiore quodam vinculo colligavit. Et septem
quidem libri, quos supra posuimus , priores Plato ab
eo inde tempore vel litteris exarasse vel commen-
tatus esse videtur, quo relictis Athenis aliquamdiu
Megaris commoratus est. Inter quos quod etiam
Euthydemum et Cratylum numerandos putamus,
quos olim prius scriptos esse iudicavimus, habemus
huius sententiae nostrae caussas, ut videtur, satis
idoneas. Nam primum quidem illi cum forma tum
materia a libris superioris aetatis aliquantum discre-
pant, licet eos item fatendum sit cum Socratica de
scientia doctrina arctissimam habere coniunctionem
ac necessitudinem. Deinde transitum quasi parant
ad quaestiones (le variis scientiae rationibus, quae iu

l)

