XIV

ad boni honestique sensum, quem omnibus natura
inesse arbitrabatur, retulit tanquam ad verissimum
certissimumque iudicem. Iam quum disciplina eius
vel referretur ad refellendos sophistas, vel spectaret eo,
ut aequalium animi verae sapientiae et virtutis co-
gnitione imbuerentur, in disputando cum ironia uteba-
tur, quippe quae plurimum valeretlad ridendas so-
phistarum fraudulentas artes, tum obstetriciam illam
artem adhibebat, cuius ope, suae ipse sapientiae dis-
simulator prudentissimus, ex animis eorum, quibus-
cum disserebat, notiones, quae antea quasi involutae
iacuissent, ita eliciebat, ut quae illi dicebant, ipsi
reperisse, non a Socrate didicisse viderentur. Effe-
cit autem et praeceptorum veritas ac praestantia, et
disserendi ratio prorsus admirabilis, ut eius laudes a
civibus suis mirifice celebrarentur ipsiusque consue-
tudo ab adolescentibus sapientiae studiosis cupide
appeteretur. Et quemadmodum vis veritatis, cuius
fuit amantissimus, multum valuit ad aequalium stu-
dia excitanda et commovenda, ita etiam maxima fuit
virtutis, cuius quasi exemplar quoddam in eo ex-
pressum cernebatur, efficacia ad hominum animos.
Nam ea erat viri probitas, ea innocentia, ea sancti-
tas, ut omnibus, quorum animi non essent praeiudi-
catis opinionibus occupati, clarissime apparere debe-
ret, quantum eius sapientia superaret virtutem so-
phistarum, qui omnia ad inanem quandam referebant
sapientiae speciem et sola lucra-ndi cupiditate ducti
docendi artem profitebantur. Itaque facile potest exi-
stimari huius viri summa admiratione et studio in-
flammatum esse generosum Platonis animum, qui
quum magnarum excelsarumque rerum cogitationi
semper infixus esset et naturae beneficio polleret acer· '
rimo veri bonique sensu, non poterat non sentire
quum doctrinae, quam Socrates tradebat, veritatem
atque dignitatem, tum rationis, quam ille in docendo
sequebatur, vim et efficaciam ad coarguendos ⁴homi-
num errores et inveniendam veritatis rationem. Ita-
que adolescens totum se Socrati dedidit eumque non
solum illo tempore, quo eius disciplina utebatur, sed
etiam postea tanta coluit pietate, ut non modo in
scriptis suis retinuerit Socraticam disserendi ratio-
nem, quanquam eam perfecit magis et ad artis nor-
mam excoluit, verum etiam Socratem ipsum tanquam

