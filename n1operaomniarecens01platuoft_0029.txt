XXIII

{ama ¹¹²), nisi eum prohibuissent tumultus belli, quod
eo tempore Artaxerxes adversus Aegyptios parabat **).
Itaque circiter Olymp. XCVII. extr. 4.‚ h. e. decem
ferme annis post quam ad Euclidem Megarensem se
contulerat, relicta Africa in Europam reversus, quum
paullisper, ut videtur, invisisset Athenas, iterum in
Italiam et postea in Siciliam insulam navigavit. Quod
quo fecerit consilio quibusve causis permotus, non
exploratum habemus ***). Videtur autem propterea
illuc profectus esse, quod Pythagoreorum rationem
accuratius pernoscere constituerat et Siculis crebra.
erant commercia cum Atheniensibus eorumque leges
et instituta magna florebant laude. Venit igitur Sy—
racusas, nobilissimam insulae civitatem. Cuius tum
imperium tenebat Dionysius, maior natu, qui et in-
genio pollebat et Graecis literis delectabatur. Ex-
ceptus est autem hospitio a Dione⁷ summae viro au-
ctoritatis. Qui eum non solum studiose audivit de
natura et rebus publicis disserentem, sed etiam in
notitiam tyranni adducendum putavit. Et initio qui-
dem etiam ab hoc admodum honorifice habitus est3
mox autem, quia tyraneni ingenium ferre non poterat
sapientiae veritatem, ita est tractatus, ut vitae et

⁸) Narrant Lactant. Institutt. Divv. IV. 2. Augustin. do
Civ. Dei VIII. 11. XI. 21. Clemens Alexandr. Admon.
ad Gent. p. 46. A. eum etiam ad Magos et Persas pene·
trasse, et Iudaeorum ritus et sacra cognovisse. Nimirum
satis constat, quo studio scriptores Christiani elaboraverint,
ut Platonem Iudaeum facerent, adeoque Christianum, quippe
eui doctrinam de trinitate tribuendam putarint. Verum in
scriptis Platonis ne levissimum quidem Iudaismi vestigium
deprehendas. Neque ille Magorum et Persarum ita facit
mentionem. ut eorum instituta se vidisse significet.

”) V. Apulei. l. c. Diog. L. III. 6. Athenaeus XI. p.
507. coll. Tennemanno I. e. p. 40.

‘'”J Quod Cicero narrat de Fin. V. 29. Platonem ex Aegypto
reversum Tarentum navigasse, id cum ea, quam sequimur, nar-
ratione facile conciliari potest. Videlicet denuo ille Tarentum
in reditu pervenit. Quod autem ipsum statuimus tum per breve
tantum tempus· Athenas invisisse, hoc argumento probari
potest certissimo. Nam Olymp. XCVI. 3. in. i. e. cirea au-
tumnum a. 394. a. Chr. n. nondum reliquerat Aegyptum,
sicuti ex iis patet. quae narrantur apud Plutarchum De
genio Socratis p. 579. B. conf. Dodwell. Chronol. Xe-
noph. c. Xx'll. p. 28. ed Schneider. Cliton. Fast Hellen.
s. h. a. Rediisse autem ipsum Athenas iam anno eodem
aut proximo ex itineribus mox videbimus.

